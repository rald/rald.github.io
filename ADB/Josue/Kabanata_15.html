<meta name='viewport' content='width=device-width, initial-scale=1.0' /><style>* {font-family: sans;} body,html {max-width:400px;text-align: justify;}</style><h1>Josue</h1><h2>Kabanata 15</h2>1 At naging kapalaran ng lipi ng mga anak ni Juda ayon sa kanilang mga angkan ay hanggang sa hangganan ng Edom; hanggang sa ilang ng Zin na dakong timugan, sa kahulihulihang bahagi ng timugan. <br/><br/>2 At ang kanilang hangganang timugan ay mula sa kahulihulihang bahagi ng Dagat na Alat, mula sa dagat-dagatan na nakaharap sa dakong timugan: <br/><br/>3 At palabas sa dakong timugan ng pagsampa sa Acrabim, at patuloy sa Zin at pasampa sa timugan ng Cades-barnea, at patuloy sa Hezron, at pasampa sa Addar, at paliko sa Carca: <br/><br/>4 At patuloy sa Azmon, at palabas sa batis ng Egipto, at ang mga labasan ng hangganan ay sa dagat: ito ang magiging inyong hangganang timugan. <br/><br/>5 At ang hangganang silanganan ay ang Dagat na Alat, hanggang sa katapusan ng Jordan. At ang hangganan ng hilagaang dako ay mula sa dagat-dagatan ng dagat na nasa katapusan ng Jordan: <br/><br/>6 At pasampa ang hangganan sa Beth-hogla, at patuloy sa hilagaan ng Beth-araba; at ang hangganan ay pasampa sa bato ni Bohan na anak ni Ruben: <br/><br/>7 At ang hangganan ay pasampa sa Debir mula sa libis ng Achor, at gayon sa dakong hilagaang paharap sa dakong Gilgal, na nasa tapat ng pagsampa sa Adumin, na nasa dakong timugan ng ilog: at ang hangganan ay patuloy sa tubig ng En-semes, at ang mga labasan niyaon ay sa En-rogel: <br/><br/>8 At ang hangganan ay pasampa sa libis ng anak ni Hinnom hanggang sa dako ng Jebuseo na dakong timugan (na siya ring Jerusalem): at ang hangganan ay pasampa sa taluktok ng bundok na dumudoon sa harap ng libis ng Hinnom na dakong kalunuran, na sa kahulihulihang bahagi ng libis ng Rephaim na dakong hilagaan: <br/><br/>9 At ang hangganan ay paabot mula sa taluktok ng bundok hanggang sa bukal ng tubig ng Nephtoa, at palabas sa mga bayan ng bundok ng Ephron, at ang hangganan ay paabot sa Baala (na siya ring Chiriath-jearim): <br/><br/>10 At ang hangganan ay paliko mula sa Baala sa dakong kalunuran sa bundok ng Seir, at patuloy sa tabi ng bundok Jearim sa hilagaan (na siya ring Chesalon), at pababa sa Beth-semes at patuloy sa Timna. <br/><br/>11 At ang hangganan ay palabas sa siping ng Ecron na dakong hilagaan; at ang hangganan ay paabot sa Sicheron, at patuloy sa bundok ng Baala, at palabas sa Jabneel; at ang mga labasan ng hangganan ay sa dagat. <br/><br/>12 At ang hangganang kalunuran ay ang malaking dagat, at ang hangganan niyaon. Ito ang hangganan ng mga anak ni Juda sa palibot, ayon sa kanilang mga angkan. <br/><br/>13 At kay Caleb na anak ni Jephone ay nagbigay siya ng isang bahagi sa gitna ng mga anak ni Juda, ayon sa utos ng Panginoon kay Josue, sa makatuwid baga'y ang Chiriath-arba, na siyang Arba na ama ni Anac (na siya ring Hebron). <br/><br/>14 At pinalayas ni Caleb mula roon ang tatlong anak ni Anac: si Sesai, si Aiman at si Talmai, na mga anak ni Anac. <br/><br/>15 At siya'y sumampa mula roon laban sa mga taga Debir: ang pangalan nga ng Debir nang una ay Chiriath-sepher. <br/><br/>16 At sinabi ni Caleb, Ang sumakit sa Chiriath-sepher at sumakop, sa kaniya ko papagaasawahin si Axa na aking anak na babae. <br/><br/>17 At sinakop ni Othoniel na anak ni Cenez, na kapatid ni Caleb: at pinapagasawa niya sa kaniya si Axa na kaniyang anak na babae. <br/><br/>18 At nangyari, nang si Axa ay malakip sa kaniya, na kinilos nito siya na humingi sa kaniyang ama ng isang parang: at siya'y bumaba sa kaniyang asno, at sinabi ni Caleb sa kaniya, Anong ibig mo? <br/><br/>19 At kaniyang sinabi, Pagpalain mo ako; sapagka't inilagay mo ako sa lupaing Timugan, ay bigyan mo rin ako ng mga bukal ng tubig. At ibinigay niya sa kaniya ang mga bukal sa itaas at ang mga bukal sa ibaba. <br/><br/>20 Ito ang mana ng lipi ng mga anak ni Juda ayon sa kanilang mga angkan. <br/><br/>21 At ang mga kaduluduluhang bayan ng lipi ng mga anak ni Juda sa dako ng hangganan ng Edom sa timugan ay Cabseel, at Eder, at Jagur, <br/><br/>22 At Cina, at Dimona, at Adada, <br/><br/>23 At Cedes, at Asor, at Itnan, <br/><br/>24 At Ziph, at Telem, at Bealoth, <br/><br/>25 At Asor-hadatta, at Cheriothhesron (na siya ring Asor), <br/><br/>26 Amam, at Sema, at Molada, <br/><br/>27 At Asar-gadda, at Hesmon, at Beth-pelet, <br/><br/>28 At Hasar-sual, at Beer-seba, at Bizotia, <br/><br/>29 Baala, at Iim, at Esem, <br/><br/>30 At Eltolad, at Cesil, at Horma, <br/><br/>31 At Siclag, at Madmanna, at Sansana, <br/><br/>32 At Lebaoth at Silim, at Ain at Rimmon: lahat ng mga bayan ay dalawang pu't siyam, pati ng mga nayon ng mga yaon. <br/><br/>33 Sa mababang lupain: Estaol, at Sorea, at Asena, <br/><br/>34 At Zanoa, at En-gannim, Tappua, at En-am, <br/><br/>35 Jarmuth at Adullam, Socho at Aceca, <br/><br/>36 At Saraim at Adithaim, at Gedera at Gederothaim; labing apat na bayan pati ng mga nayon ng mga yaon. <br/><br/>37 Senan, at Hadasa, at Migdalgad; <br/><br/>38 At Dilan, at Mizpe, at Jocteel, <br/><br/>39 Lachis, at Boscat, at Eglon, <br/><br/>40 At Cabon, at Lamas, at Chitlis; <br/><br/>41 At Gederoth, at Beth-dagon, at Naama at Maceda: labing anim na bayan pati ng mga nayon ng mga yaon. <br/><br/>42 Libna, at Ether, at Asan, <br/><br/>43 At Jiphta, at Asna, at Nesib, <br/><br/>44 At Ceila, at Achzib, at Maresa; siyam na bayan pati ng mga nayon ng mga yaon. <br/><br/>45 Ecron at ang mga bayan niyaon, at ang mga nayon niyaon: <br/><br/>46 Mula sa Ecron hanggang sa dagat, lahat na nasa siping ng Asdod pati ng mga nayon ng mga yaon. <br/><br/>47 Asdod, ang mga bayan niyaon at ang mga nayon niyaon, Gaza, ang mga bayan niyaon at ang mga nayon niyaon; hanggang sa batis ng Egipto, at ang malaking dagat at ang hangganan niyaon. <br/><br/>48 At sa lupaing maburol, Samir, at Jattir, at Soco, <br/><br/>49 At Danna, at Chiriat-sanna (na siyang Debir), <br/><br/>50 At Anab, at Estemo, at Anim; <br/><br/>51 At Gosen, at Olon, at Gilo: labing isang bayan pati ng mga nayon ng mga yaon. <br/><br/>52 Arab, at Dumah, at Esan, <br/><br/>53 At Janum, at Beth-tappua, at Apheca: <br/><br/>54 At Humta, at Chiriath-arba (na siyang Hebron), at Sior; siyam na bayan pati ng mga nayon ng mga yaon. <br/><br/>55 Maon, Carmel, at Ziph, at Juta, <br/><br/>56 At Izreel, at Jocdeam, at Zanoa, <br/><br/>57 Cain, Gibea, at Timna: sangpung bayan pati ng mga nayon ng mga yaon. <br/><br/>58 Halhul, Beth-zur, at Gedor. <br/><br/>59 At Maarath, at Beth-anoth, at Eltecon; anim na bayan pati ng mga nayon ng mga yaon. <br/><br/>60 Chiriath-baal (na siyang Chiriath-jearim), at Rabba: dalawang bayan pati ng mga nayon ng mga yaon. <br/><br/>61 Sa ilang; Beth-araba, Middin, at Sechacha; <br/><br/>62 At Nibsan, at ang Bayan ng Asin, at En-gedi: anim na bayan pati ng mga nayon ng mga yaon. <br/><br/>63 At tungkol sa mga Jebuseo na mga taga Jerusalem ay hindi napalayas ng mga anak ni Juda: kundi ang mga Jebuseo ay nanahang kasama ng mga anak ni Juda sa Jerusalem hanggang sa araw na ito. <br/><br/>