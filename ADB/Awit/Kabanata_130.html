<meta name='viewport' content='width=device-width, initial-scale=1.0' /><style>* {font-family: sans;} body,html {max-width:400px;text-align: justify;}</style><h1>Awit</h1><h2>Kabanata 130</h2>1 Mula sa mga kalaliman ay dumaing ako sa iyo, Oh Panginoon. <br/><br/>2 Panginoon, dinggin mo ang aking tinig: pakinggan ng iyong mga pakinig ang tinig ng aking mga pamanhik. <br/><br/>3 Kung ikaw, Panginoon, magtatanda ng mga kasamaan, Oh Panginoon, sinong tatayo? <br/><br/>4 Nguni't may kapatawarang taglay ka, upang ikaw ay katakutan. <br/><br/>5 Aking hinihintay ang Panginoon, hinihintay ng aking kaluluwa, at sa kaniyang salita ay umaasa ako. <br/><br/>6 Hinihintay ng aking kaluluwa ang Panginoon, ng higit kay sa paghihintay ng bantay sa umaga; Oo, higit kay sa bantay sa umaga. <br/><br/>7 Oh Israel, umasa ka sa Panginoon; sapagka't sa Panginoon ay may kagandahang-loob. <br/><br/>8 At kaniyang tutubusin ang Israel sa lahat niyang kasamaan. <br/><br/>