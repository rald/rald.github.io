<meta name='viewport' content='width=device-width, initial-scale=1.0' /><style>* {font-family: sans;} body,html {max-width:400px;text-align: justify;}</style><h1>Awit</h1><h2>Kabanata 129</h2>1 Madalas na ako'y dinalamhati nila mula sa aking kabataan, sabihin ngayon ng Israel, <br/><br/>2 Madalas na ako'y dinalamhati nila mula sa aking kabataan: gayon ma'y hindi sila nanganaig laban sa akin. <br/><br/>3 Ang mga mangaararo ay nagsiararo sa aking likod; kanilang pinahaba ang kanilang bungkal. <br/><br/>4 Ang Panginoon ay matuwid: kaniyang pinutol ang mga panali ng masama. <br/><br/>5 Mapahiya sila at magsitalikod, silang lahat na nangagtatanim ng loob sa Sion. <br/><br/>6 Sila'y maging parang damo sa mga bubungan, na natutuyo bago lumaki: <br/><br/>7 Na hindi pinupuno ng manggagapas ang kaniyang kamay niyaon, ni siyang nagtatali man ng mga bigkis, ang kaniyang sinapupunan. <br/><br/>8 Hindi man sinasabi ng nagsisipagdaan, ang pagpapala ng Panginoon, ay sumainyo nawa; binabasbasan namin kayo sa pangalan ng Panginoon. <br/><br/>