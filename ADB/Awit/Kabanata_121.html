<meta name='viewport' content='width=device-width, initial-scale=1.0' /><style>* {font-family: sans;} body,html {max-width:400px;text-align: justify;}</style><h1>Awit</h1><h2>Kabanata 121</h2>1 Ititingin ko ang aking mga mata sa mga bundok; saan baga manggagaling ang aking saklolo? <br/><br/>2 Ang saklolo sa akin ay nanggagaling sa Panginoon, na gumawa ng langit at lupa. <br/><br/>3 Hindi niya titiising ang paa mo'y makilos: siyang nagiingat sa iyo, ay hindi iidlip. <br/><br/>4 Narito, siyang nagiingat ng Israel hindi iidlip ni matutulog man. <br/><br/>5 Ang Panginoon ay tagapagingat sa iyo: ang Panginoon ay lilim mo sa iyong kanan. <br/><br/>6 Hindi ka sasaktan ng araw sa araw, ni ng buwan man sa gabi. <br/><br/>7 Iingatan ka ng Panginoon sa lahat ng kasamaan; kaniyang iingatan ang iyong kaluluwa. <br/><br/>8 Iingatan ng Panginoon ang iyong paglabas at ang iyong pagpasok, mula sa panahong ito at sa magpakailan pa man. <br/><br/>